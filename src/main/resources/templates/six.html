<!--
 Frederik
 -->
<!DOCTYPE html>
<html lang="en">
<head>
    <link rel="stylesheet" type= "text/css" href="/topnav.css">
    <link rel="stylesheet" type= "text/css" href="/News.css">
    <meta charset="UTF-8">
    <title>Nyheder</title>
</head>
<body>
<div class="topnav">
    <a href="/">Hjem</a>
    <a class="active"  href="/News2">Nyheder</a>
    <a href="/YourHelp">Hvad kan du gøre?</a>
    <a href="/About">Om os</a>
</div>
<h3>Spis og red klimaet</h3>
<img src="images/skraldeSpande.jpg" alt="skraldeSpande" width="600" height="300">
<p>Vi smider hvert år mere end en halv million ton spiselig mad ud. Det har en række organisationer, bevægelser og virksomheder besluttet at gøre noget ved</p>
<br>
<p>Det anslås, at 303.000 ton spiselige fødevarer hvert år kasseres i fødevaresektoren, mens de danske husstande årligt smider 237.000 ton mad ud. Dermed er det samlede madspild i Danmark 540.000 ton hvert år, hvilket ifølge landbrugets interesseorganisation Landbrug & Fødevarer svarer til et spild på 16 mia. kr., når moms og afgifter medregnes. Som forbrugerbevægelsen Stop Spild Af Mad skriver i sin kampagne rettet mod elever i folkeskolen:<br><br>
    »Selvom det slider på både økonomi og miljø, hælder hver dansker årligt 63 kilo mad direkte ned i skraldespanden. Det svarer til, at vi – alene i Danmark – kasserer mad til en hel million mennesker – hver dag.«<br><br>
    Bevægelsen, der i dag er det største frivillige forum i kampen mod spild af fødevarer, forsøger at ændre danskernes syn på mad. Blandt andet ved overtale supermarkederne til at sælge mad nær udløbsdato til nedsatte priser, tilbyde kasseret frugt og grønt til billige priser, undgå mængderabatter og sikre en bedre udnyttelse af overskydende mad – eksempelvis ved at tilbyde varerne til hjemløse, foreninger og offentlige institutioner.<br><br>
    Skrald er mad
    Med i flere initiativer er også supermarkedskæden Coop. De danske supermarkeder står for 8,5 procent af det samlede danske madspild og er derfor vigtige aktører i bestræbelserne på at få gjort noget ved problemet. Coop har således vedtaget, at deres 1.200 danske butikker i første omgang skal reducere spildet af mad med 10 procent om året over de næste to år.<br><br>
    Et andet initiativ for at stoppe det enorme spild af ressourcer er de såkaldte skraldere – dem, der efter butikkernes lukketid indsamler kasseret mad fra containere og affaldsbeholdere. I dag er der skralderinitiativer i en lang række danske byer, ligesom der eksisterer blogs, facebooksider og flere guider med gode råd til skraldere.<br><br>
    Også i Miljøministeriet er der kommet skarpt fokus på det enorme spild. I 2011 lancerede ministeriet Initiativgruppen imod madspild, hvor offentlige myndigheder, private organisationer og en lang række danske virksomheder samarbejder for at modarbejde spildet og oplyse om konsekvenserne af spild. Som initiativgruppen skriver:<br><br>
    »Det koster miljøet dyrt, at så meget mad går til spilde. For hver gang vi smider et kilo oksekød ud, spilder vi samtidig 46 kilo ressourcer, som er tabt ved produktionen af kødet. På samme måde spilder vi 3.400 liter vand, hver gang vi smider et kilo ris ud.«<br><br>
    Problemet er langtfra kun dansk.FN skønner, at der på globalt plan smides 1,3 mia. ton fødevarer ud årligt. Det svarer til en tredjedel af, hvad der bliver produceret.
</p>

</body>
</html>